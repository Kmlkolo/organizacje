# organizacje
organizacje.spacecast.pl -  struktura organizacji biorących w Polsce udział w organizowaniu grantów i organizujące partnerstwo, startupy, itd

---

#### ryn. Space: jest malutki i ma duże potrzeby
Przemysł kosmiczny jest rynkową formą działałności dopiero od niedawna, a w zasadzie dopiero taką się staje. Wysoki próg kompetencji inżynierskich, konieczne nakłady inwestycyjne i niska świadomość możliwości wykorzystania space w organizacjach, które mogłyby być klientami branży - sprawiają, że potrzebne jest wsparcie sektora publicznego, najczęściej na poziomie państw, które decydują się wejść w branżę.

#### ESA BIC Poland
ESA BIC Poland jest 26-tym inkubatorem ESY, tj. Euorpean Space Agency (BIC to skrót od Business Incubation Centre). Polska, dzięki członkostwu w ESie, ma szansę partycypować w jej programach finansowania, dokładając do budżetu swoją cegiełkę.
Przybliżony proces wygląda następująco:
1. Przedsiębiorcy aplikują do lokalnych komórek inkubacyjnych. W naszym przypadku są dwie: Rzeszów i Warszawa.
2. Projekty wyłonione przez lokalne inkubatory otrzymują pomniejsze finansowanie oraz są typowane jako reprezentanci państw przy aplikowaniu o szerszą pulę finansowania na szczeblu europejskim.

Każdy z oddziałów wspiera określoną liczbę start-up'ów, któe przeszły selekcję:
- Rzeszów: 2,
- Warszawa: 5,

co w skali 5 lat daje łącznie 35 startupów. Proces jest cykliczny, podobnie jak partycypacja państw w członkostwie ESY. Cała struktura europejska ma na celu rozwijać sukcesywnie rozwijać biznes kosmiczny. Każdy kraj oczywiście dąży do promowania rodzimego przemysłu, natomiast nadrzędna struktura pozwala nam połączyć siły w konkurencji globalnej.

#### BIKi = komórki federacji? Europa w globalnej konkurencji
Misją inkubatorów państw członkowskich jest nie tylko zarządzanie pulą finansów publicznych w oparciu o merytoryczną ocenę zgłaszanych projektów oraz ich późniejsze wspieranie. BIKi (BICs) pełnią też funkcję integratorów różnych społeczności wokół tematyki kosmosu: rodzimego przemysłu, uniwersytetów, organizacji badawczych, rządu i społeczności inwestorów. Można powiedzieć, że ESA za pośrednictwem BIKów jest głównym animatorem rynku. Nie jest to praktyka precedensowa. Historia rozwoju innowacyjnych gałęzi przemysłu powtarza strategie protekcjonistyczne jak refren w piosence (np. tajwańska produkcja układów scalonych), choć z różnym skutkiem.

> "Protekcjonizm jest jak plaster na ranę - może zapewnić tymczasową ulgę, ale nie rozwiązuje podstawowych problemów i może prowadzić do niezamierzonych konsekwencji."
> ###### Jagdish Bhagwati, ekonomista
Łatwo piętnować protekcjonizm, bo jest poprawny politycznie na arenie stosunków międzynarodowych. Być może w wielu przypadkach trafny, niekoniecznie natomiast w innowacjach. Flagowym przykładem z naszej tematyki jest SpaceX, który otrzymywał pokaźne kontrakty od NASA i Departamentu Obrony USA. Liczne porażki w powtórzeniu takich legendarnych sukcesów nie świadczą o błędnej metodzie politycznej, lecz o niewielkiej szansy powodzenia czasem nadto ambitnie zakrojonych projektów. :) [->minuta rozrywki<-](https://www.youtube.com/watch?v=7J3VPt84OHo).

Wobec tego, jeśli jest ziarno prawdy w słowach Bhagwatiego, puszczamy oko do pewnego pana, który podchodzi do tematu holistycznie i proponuje Polakom zmianę map mentalnych.

#### ARP & BIC mają wspólne cele, ale różną naturę jako podmioty
Jakby nie patrzeć ARP (Agencja Rozwoju Przemysłu S.A.) jest spółką skarbu państwa dedykowaną do wspierania polskich przedsiębiorców programami dofinansowania i doradztwem. Działa na podobnej zasadzie, jak BIC dedykowany do sektora space, jednak, po pierwsze, działa niezależnie struktur unijnych. Po drugie, BIC jest inkubatorem, czyli - zgodnie z wyobrażeniem zaimplikowanym przez pochodzenie tego słowa, ma zasoby do wspierania projektów tylko w ich początkowej fazie. Niezależnie od tych różnic oba podmioty istnieją po to, by podawać pomocną dłoń polskim przedsiębiorcom i ściśle ze sobą współpracują. Na przykład przy organizacji warsztatów pre-inkubacyjnych, na których w tym roku aż 10 zespołów edukowano w zakresie planowania przedsięwzięcia biznesowego i dalszego wnioskowania o środki. Koniec warsztatów zbiega się z dniami otwartymi w inkubatorach: Warszawie i Rzeszowie, z których niebawem zdamy wam relację.

![Open Days in ESA BIC 2023](https://user-images.githubusercontent.com/116028665/226214460-26eea5af-cf0a-4a3f-b3b7-ab3dfdfa6c83.jpg)

ESA BICs posiadają sieć organizacji partycypujących w realizowaniu inicjatyw dla polskiego newspace. Poznacie ich w zakładce ["Partnerzy"](https://partnerzy.spacecast.pl/).
